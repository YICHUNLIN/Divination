{"易經":["晉：康侯用錫馬蕃庶，晝日三接。","初六：晉如，摧如，貞吉。罔孚，裕无咎。","六二：晉如，愁如，貞吉。受茲介福，于其王母。","六三：眾允，悔亡。","九四：晉如鼫鼠，貞厲。","六五：悔亡，失得勿恤，往吉无不利。","上九：晉其角，維用伐邑，厲吉无咎，貞吝。","彖曰："],"彖曰":["晉，進也。明出地上，順而麗乎大明，柔進而上行。是以康侯用錫馬蕃庶，晝日三接也。","象曰："],"象曰":["明出地上，晉；君子以自昭明德。","晉如，摧如；獨行正也。裕无咎；未受命也。","受之介福，以中正也。","眾允之，志上行也。","鼫鼠貞厲，位不當也。","失得勿恤，往有慶也。","維用伐邑，道未光也。"]}