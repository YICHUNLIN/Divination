{"易經":["解：利西南，无所往，其來復吉。有攸往，夙吉。","初六：无咎。","九二：田獲三狐，得黃矢，貞吉。","六三：負且乘，致寇至，貞吝。","九四：解而拇，朋至斯孚。","六五：君子維有解，吉；有孚于小人。","上六：公用射隼，于高墉之上，獲之，无不利。","彖曰："],"彖曰":["解，險以動，動而免乎險，解。解利西南，往得眾也。其來復吉，乃得中也。有攸往夙吉，往有功也。天地解，而雷雨作，雷雨作，而百果草木皆甲坼，解之時義大矣哉！","象曰："],"象曰":["雷雨作，解；君子以赦過宥罪。","剛柔之際，義无咎也。","九二貞吉，得中道也。","負且乘，亦可丑也，自我致戎，又誰咎也。","解而拇，未當位也。","君子有解，小人退也。","公用射隼，以解悖也。"]}