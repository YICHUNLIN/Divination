{"易經":["无妄：元亨。利貞。其匪正有眚，不利有攸往。","初九：无妄，往吉。","六二：不耕獲，不菑畬，則利有攸往。","六三：无妄之災，或系之牛，行人之得，邑人之災。","九四：可貞，无咎。","九五：无妄之疾，勿藥有喜。","上九：无妄，行有眚，无攸利。","彖曰："],"彖曰":["无妄，剛自外來，而為主於內。動而健，剛中而應，大亨以正，天之命也。其匪正有眚，不利有攸往。无妄之往，何之矣？ 天命不佑，行矣哉？","象曰："],"象曰":["天下雷行，物與无妄；先王以茂對時，育萬物。","无妄之往，得志也。","不耕獲，未富也。","行人得牛，邑人災也。","可貞无咎，固有之也。","无妄之藥，不可試也。","无妄之行，窮之災也。"]}