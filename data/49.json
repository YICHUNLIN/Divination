{"易經":["革：已日乃孚，元亨。利貞。悔亡。","初九：鞏用黃牛之革。","六二：已日乃革之，征吉，无咎。","九三：征凶，貞厲，革言三就，有孚。","九四：悔亡，有孚改命，吉。","九五：大人虎變，未占有孚。","上六：君子豹變，小人革面，征凶，居貞吉。","彖曰："],"彖曰":["革，水火相息，二女同居，其志不相得，曰革。已日乃孚；革而信也。文明以說，大亨以正，革而當，其悔乃亡。天地革而四時成，湯武革命，順乎天而應乎人，革之時義大矣哉！","象曰："],"象曰":["澤中有火，革；君子以治歷明時。","鞏用黃牛，不可以有為也。","已日革之，行有嘉也。","革言三就，又何之矣。","改命之吉，信志也。","大人虎變，其文炳也。","君子豹變，其文蔚也。小人革面，順以從君也。"]}