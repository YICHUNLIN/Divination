{"易經":["歸妹：征凶，无攸利。","初九：歸妹以娣，跛能履，征吉。","九二：眇能視，利幽人之貞。","六三：歸妹以須，反歸以娣。","九四：歸妹愆期，遲歸有時。","六五：帝乙歸妹，其君之袂，不如其娣之袂良，月几望，吉。","上六：女承筐无實，士刲羊无血，无攸利。","彖曰："],"彖曰":["歸妹，天地之大義也。天地不交，而萬物不興，歸妹人之終始也。說以動，所歸妹也。征凶，位不當也。无攸利，柔乘剛也。","象曰："],"象曰":["澤上有雷，歸妹；君子以永終知敝。","歸妹以娣，以恆也。跛能履吉，相承也。","利幽人之貞，未變常也。","歸妹以須，未當也。","愆期之志，有待而行也。","帝乙歸妹，不如其娣之袂良也。其位在中，以貴行也。","上六无實，承虛筐也。"]}