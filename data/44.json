{"易經":["姤：女壯，勿用取女。","初六：系于金柅，貞吉，有攸往，見凶，羸豕踟躅。","九二：包有魚，无咎，不利賓。","九三：臀无膚，其行次且，厲，无大咎。","九四：包无魚，起凶。","九五：以杞包瓜，含章，有隕自天。","上九：姤其角，吝，无咎。","彖曰："],"彖曰":["姤，遇也，柔遇剛也。勿用取女，不可與長也。天地相遇，品物咸章也。剛遇中正，天下大行也。姤之時義大矣哉！","象曰："],"象曰":["天下有風，姤；后以施命誥四方。","系于金柅，柔道牽也。","包有魚，義不及賓也。","其行次且，行未牽也。","无魚之凶，遠民也。","九五含章，中正也。有隕自天，志不舍命也。","姤其角，上窮吝也。"]}