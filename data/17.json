{"易經":["隨：元亨。利貞。无咎。","初九：官有渝，貞吉。出門交有功。","六二：系小子，失丈夫。","六三：系丈夫，失小子。隨有求得，利居貞。","九四：隨有獲，貞凶。有孚在道，以明，何咎。","九五：孚于嘉，吉。","上六：拘系之，乃從維之。王用亨于西山。","彖曰："],"彖曰":["隨，剛來而下柔，動而說，隨。大亨貞，无咎，而天下隨時，隨之時義大矣哉！","象曰："],"象曰":["澤中有雷，隨；君子以嚮晦入宴息。","官有渝，從正吉也。出門交有功，不失也。","系小子，弗兼與也。","系丈夫，志舍下也。","隨有獲，其義凶也。有孚在道，明功也。","孚于嘉，吉；位正中也。","拘系之，上窮也。"]}