{"易經":["大壯：利貞。","初九：壯于趾，征凶，有孚。","九二：貞吉。","九三：小人用壯，君子用罔，貞厲。羝羊觸藩，羸其角。","九四：貞吉悔亡，藩決不羸，壯于大輿之輹。","六五：喪羊于易，无悔。","上六：羝羊觸藩，不能退，不能遂，无攸利，艱則吉。","彖曰："],"彖曰":["大壯，大者壯也。剛以動，故壯。大壯利貞；大者正也。正大而天地之情可見矣！","象曰："],"象曰":["雷在天上，大壯；君子以非禮勿履。","壯于趾，其孚窮也。","九二貞吉，以中也。","小人用壯，君子罔也。","藩決不羸，尚往也。","喪羊于易，位不當也。","不能退，不能遂，不祥也。艱則吉，咎不長也。"]}