{"易經":["訟：有孚，窒，惕，中吉，終凶。利見大人，不利涉大川。","初六：不永所事，小有言，終吉。","九二：不克訟，歸而逋，其邑人三百戶无眚。","六三：食舊德，貞厲，終吉。或從王事，无成。","九四：不克訟，復即命渝，安貞吉。","九五：訟，元吉。","上九：或錫之鞶帶，終朝三褫之。","彖曰："],"彖曰":["訟，上剛下險，險而健，訟。訟，有孚，窒，惕，中吉，剛來而得中也。終凶，訟不可成也。利見大人，尚中正也。不利涉大川，入于淵也。","象曰："],"象曰":["天與水違行，訟；君子以作事謀始。","不永所事，訟不可長也。雖小有言，其辯明也。","不克訟，歸逋竄也。自下訟上，患至掇也。","食舊德，從上吉也。","復即命渝，安貞，不失也。","訟，元吉，以中正也。","以訟受服，亦不足敬也。"]}