{"易經":["大畜：利貞，不家食吉，利涉大川。","初九：有厲利已。","九二：輿說輹。","九三：良馬逐，利艱貞。曰閑輿衛，利有攸往。","六四：童牛之牿，元吉。","六五：豶豕之牙，吉。","上九：何天之衢，亨。","彖曰："],"彖曰":["大畜，剛健篤實輝光，日新其德，剛上而尚賢。能止健，大正也。不家食吉，養賢也。利涉大川，應乎天也。","象曰："],"象曰":["天在山中，大畜；君子以多識前言往行，以畜其德。","有厲利已，不犯災也。","輿說輹，中无尤也。","利有攸往，上合志也。","六四元吉，有喜也。","六五之吉，有慶也。","何天之衢，道大行也。"]}