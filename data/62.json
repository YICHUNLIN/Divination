{"易經":["小過：亨。利貞。可小事，不可大事。飛鳥遺之音，不宜上宜下，大吉。","初六：飛鳥以凶。","六二：過其祖，遇其妣；不及其君，遇其臣；无咎。","九三：弗過防之，從或戕之，凶。","九四：无咎，弗過遇之。往厲必戒，勿用永貞。","六五：密云不雨，自我西郊，公弋取彼在穴。","上六：弗遇過之，飛鳥離之，凶，是謂災眚。","彖曰："],"彖曰":["小過，小者過而亨也。過以利貞，與時行也。柔得中，是以小事吉也。剛失位而不中，是以不可大事也。有飛鳥之象焉，有飛鳥遺之音，不宜上宜下，大吉；上逆而下順也。","象曰："],"象曰":["山上有雷，小過；君子以行過乎恭，喪過乎哀，用過乎儉。","飛鳥以凶，不可如何也。","不及其君，臣不可過也。","從或戕之，凶如何也。","弗過遇之，位不當也。往厲必戒，終不可長也。","密云不雨，已上也。","弗遇過之，已亢也。"]}