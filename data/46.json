{"易經":["升：元亨，用見大人，勿恤，南征吉。","初六：允升，大吉。","九二：孚乃利用禴，无咎。","九三：升虛邑。","六四：王用亨于岐山，吉无咎。","六五：貞吉，升階。","上六：冥升，利于不息之貞。","彖曰："],"彖曰":["柔以時升，巽而順，剛中而應，是以大亨。用見大人，勿恤；有慶也。南征吉，志行也。","象曰："],"象曰":["地中生木，升；君子以順德，積小以高大。","允升大吉，上合志也。","九二之孚，有喜也。","升虛邑，无所疑也。","王用亨于岐山，順事也。","貞吉升階，大得志也。","冥升在上，消不富也。"]}