{"易經":["鼎：元吉，亨。","初六：鼎顛趾，利出否，得妾以其子，无咎。","九二：鼎有實，我仇有疾，不我能即，吉。","九三：鼎耳革，其行塞，雉膏不食，方雨虧悔，終吉。","九四：鼎折足，覆公餗，其形渥，凶。","六五：鼎黃耳金鉉，利貞。","上九：鼎玉鉉，大吉，无不利。","彖曰："],"彖曰":["鼎，象也。以木巽火，亨飪也。聖人亨以享上帝，而大亨以養聖賢。巽而耳目聰明，柔進而上行，得中而應乎剛，是以元亨。","象曰："],"象曰":["木上有火，鼎；君子以正位凝命。","鼎顛趾，未悖也。利出否，以從貴也。","鼎有實，慎所之也。我仇有疾，終无尤也。","鼎耳革，失其義也。","覆公餗，信如何也。","鼎黃耳，中以為實也。","玉鉉在上，剛柔節也。"]}