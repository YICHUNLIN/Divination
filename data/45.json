{"易經":["萃：亨。王假有廟，利見大人，亨。利貞。用大牲吉，利有攸往。","初六：有孚不終，乃亂乃萃，若號一握為笑，勿恤，往无咎。","六二：引吉，无咎，孚乃利用禴。","六三：萃如，嗟如，无攸利，往无咎，小吝。","九四：大吉，无咎。","九五：萃有位，无咎。匪孚，元永貞，悔亡。","上六：齎咨涕洟，无咎。","彖曰："],"彖曰":["萃，聚也；順以說，剛中而應，故聚也。王假有廟，致孝享也。利見大人亨，聚以正也。用大牲吉，利有攸往，順天命也。觀其所聚，而天地萬物之情可見矣。","象曰："],"象曰":["澤上於地，萃；君子以除戎器，戒不虞。","乃亂乃萃，其志亂也。","引吉无咎，中未變也。","往无咎，上巽也。","大吉无咎，位不當也。","萃有位，志未光也。","齎咨涕洟，未安上也。"]}