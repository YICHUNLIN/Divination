{"易經":["履虎尾，不咥人，亨。","初九：素履，往无咎。","九二：履道坦坦，幽人貞吉。","六三：眇能視，跛能履，履虎尾，咥人，凶。武人為于大君。","九四：履虎尾，愬愬終吉。","九五：夬履，貞厲。","上九：視履考祥，其旋元吉。","彖曰："],"彖曰":["履，柔履剛也。說而應乎乾，是以履虎尾，不咥人，亨。剛中正，履帝位而不疚，光明也。","象曰："],"象曰":["上天下澤，履；君子以辯上下，定民志。","素履之往，獨行願也。","幽人貞吉，中不自亂也。","眇能視，不足以有明也。跛能履，不足以與行也。咥人之凶，位不當也。武人為于大君，志剛也。","愬愬終吉，志行也。","夬履貞厲，位正當也。","元吉在上，大有慶也。"]}