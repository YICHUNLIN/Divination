{"易經":["節：亨。苦節不可貞。","初九：不出戶庭，无咎。","九二：不出門庭，凶。","六三：不節若，則嗟若，无咎。","六四：安節，亨。","九五：甘節，吉；往有尚。","上六：苦節，貞凶，悔亡。","彖曰："],"彖曰":["節，亨，剛柔分，而剛得中。苦節不可貞，其道窮也。說以行險，當位以節，中正以通。天地節而四時成，節以制度，不傷財，不害民。","象曰："],"象曰":["澤上有水，節；君子以制數度，議德行。","不出戶庭，知通塞也。","不出門庭，失時極也。","不節之嗟，又誰咎也。","安節之亨，承上道也。","甘節之吉，居位中也。","苦節貞凶，其道窮也。"]}