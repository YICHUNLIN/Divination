{"易經":["泰：小往大來，吉亨。","初九：拔茅茹以其彙，征吉。","九二：包荒。用馮河，不遐遺；朋亡。得尚于中行。","九三：无平不陂，无往不復，艱貞无咎。勿恤其孚，于食有福。","六四：翩翩，不富以其鄰；不戒以孚。","六五：帝乙歸妹，以祉，元吉。","上六：城復于隍，勿用師，自邑告命，貞吝。","彖曰："],"彖曰":["泰，小往大來，吉亨。則是天地交而萬物通也，上下交而其志同也。內陽而外陰，內健而外順，內君子而外小人，君子道長，小人道消也。","象曰："],"象曰":["天地交，泰；后以財成天地之道，輔相天地之宜，以左右民。","拔茅征吉，志在外也。","包荒，得尚于中行，以光大也。","无往不復，天地際也。","翩翩不富，皆失實也。不戒以孚，中心願也。","以祉，元吉。中以行願也。","城復于隍，其命亂也。"]}