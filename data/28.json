{"易經":["大過：棟橈，利有攸往，亨。","初六：藉用白茅，无咎。","九二：枯楊生稊，老夫得其女妻，无不利。","九三：棟橈，凶。","九四：棟隆，吉。有它吝。","九五：枯楊生華，老婦得其士夫，无咎无譽。","上六：過涉滅頂，凶，无咎。","彖曰："],"彖曰":["大過，大者過也。棟橈，本末弱也。剛過而中，巽而說行，利有攸往，乃亨。大過之時義大矣哉！","象曰："],"象曰":["澤滅木，大過。君子以獨立不懼，遯世无悶。","藉用白茅，柔在下也。","老夫女妻，過以相與也。","棟橈之凶，不可以有輔也。","棟隆之吉，不橈乎下也。","枯楊生華，何可久也。老婦士夫，亦可丑也。","過涉之凶，不可咎也。"]}