{"易經":["噬嗑：亨。利用獄。","初九：屨校滅趾，无咎。","六二：噬膚滅鼻，无咎。","六三：噬臘肉，遇毒；小吝，无咎。","九四：噬乾胏，得金矢，利艱貞，吉。","六五：噬乾肉，得黃金，貞厲，无咎。","上九：何校滅耳，凶。","彖曰："],"彖曰":["頤中有物，曰噬嗑，噬嗑而亨。剛柔分，動而明，雷電合而章。柔得中而上行，雖不當位，利用獄也。","象曰："],"象曰":["雷電噬嗑；先王以明罰敕法。","屨校滅趾，不行也。","噬膚滅鼻，乘剛也。","遇毒，位不當也。","利艱貞吉，未光也。","貞厲无咎，得當也。","何校滅耳，聰不明也。"]}