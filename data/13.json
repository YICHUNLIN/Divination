{"易經":["同人于野，亨。 利涉大川，利君子貞。","初九：同人于門，無咎。","六二：同人于宗，吝。","九三：伏戎于莽，升其高陵，三歲不興。","九四：乘其墉，弗克，攻吉。","九五：同人，先號啕而后笑。大師克相遇。","上九：同人于郊，無悔。","彖曰："],"彖曰":["同人，柔得位得中，而應乎乾，曰同人。同人曰，同人于野，亨。利涉大川，乾行也。文明以健，中正而應，君子正也。唯君子為能通天下之志。","象曰："],"象曰":["天與火，同人；君子以類族辨物。","出門同人，又誰咎也。","同人于宗，吝道也。","伏戎于莽，敵剛也。三歲不興，安行也。","乘其墉，義弗克也，其吉，則困而反則也。","同人之先，以中直也。大師相遇，言相克也。","同人于郊，志未得也。"]}