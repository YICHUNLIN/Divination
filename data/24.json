{"易經":["復：亨。出入无疾，朋來无咎。反復其道，七日來復，利有攸往。","初九：不復遠，无只悔，元吉。","六二：休復，吉。","六三：頻復，厲无咎。","六四：中行獨復。","六五：敦復，无悔。","上六：迷復，凶，有災眚。用行師，終有大敗，以其國君，凶；至于十年，不克征。","彖曰："],"彖曰":["復亨；剛反，動而以順行，是以出入无疾，朋來无咎。反復其道，七日來復，天行也。利有攸往，剛長也。復其見天地之心乎？","象曰："],"象曰":["雷在地中，復；先王以至日閉關，商旅不行，后不省方。","不遠之復，以修身也。","休復之吉，以下仁也。","頻復之厲，義无咎也。","中行獨復，以從道也。","敦復无悔，中以自考也。","迷復之凶，反君道也。"]}