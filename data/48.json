{"易經":["井：改邑不改井，无喪无得，往來井。井汔，至亦未繘。井羸其瓶，凶。","初六：井泥不食，舊井无禽。","九二：井谷射鮒，瓮敝漏。","九三：井渫不食，為我民惻，可用汲，王明，并受其福。","六四：井甃，无咎。","九五：井冽，寒泉食。","上六：井收勿幕，有孚元吉。","彖曰："],"彖曰":["巽乎水而上水，井；井養而不窮也。改邑不改井，乃以剛中也。汔至亦未繘井，未有功也。羸其瓶，是以凶也。","象曰："],"象曰":["木上有水，井；君子以勞民勸相。","井泥不食，下也。舊井无禽，時舍也。","井谷射鮒，无與也。","井渫不食，行惻也。求王明，受福也。","井甃无咎，修井也。","寒泉之食，中正也。","元吉在上，大成也。"]}